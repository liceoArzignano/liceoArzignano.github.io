---
layout: page
title: Backup
permalink: /backup/
---

[![Backup]({{ site.url }}/img/backup.png)](#)

Puoi creare un backup dei tuoi voti, eventi e notizie. Il backup viene caricato sul tuo account Google Drive, dunque la quantità di backup creabili è limitata solo dallo spazio disponibile nel tuo account Google. L'app richiederà l'accesso al tuo Google Drive durante la creazione del primo backup. Una volta consentito l'accesso, sarà necessario selezionare una cartella dove saranno salvati tutti i backup. Fatto questo, premendo il pulsante Backup in qualche istante i dati saranno caricati sul proprio Drive.
Il backup può essere eseguito solo in presenza di una connessione ad internet. Per eliminare un backup basta semplicemente cancellare il relativo file nel proprio Google Drive. Eventuali modifiche ai file di backup (contraddistinguibili dal nome "_Liceo.realm_"), possono rendere il backup inutilizzabile.
I backup non includono i dati archiviati in Safe.  

# Ripristino di un backup
Il ripristino consente di ottenere sul dispositivo in uso gli stessi identici dati esistenti al momento della creazione del backup. Il ripristino di un backup comporta la sovrascrittura dei dati dell'app: ciò significa che ogni voto, evento e notizia presenti saranno cancellati e sostituiti con i voti, eventi e notizie contenuti nel backup. È importante dunque prestare attenzione quando si effetua un ripristino, al fine di non perdere alcuni dati che non erano presenti al momento della creazione del backup. Il ripristino è un processo pressoché istantaneo, al termine del quale l'app si riavvierà in modo automatico. Per ripristinare un backup è necessaria una connessione ad internet.  

# Risoluzione problemi
Se identifichi il tuo problema nella lista sottostante prova a seguire il primo suggerimento elencato. Se questo non funziona, passa al suggerimento successivo, e così via fino a raggiungere un suggerimento che risolve il tuo problema. Nel caso in cui nessuna di queste soluzioni proposte faccia a caso tuo o sia funzionante, effettua una segnalazione tramite i feedback (accessibile dalle impostazioni dell\'app).  

##### La voce "_Backup e ripristino_" nel menu delle impostazioni non funziona
1. Assicurati di aver installato l'app "Google Drive" sul tuo dispositivo
2. Assicurati di aver effettuato l'accesso ad un account Google
3. Verifica l'eventuale presenza di aggiornamenti di sistema e / o app  

##### Il pulsante "_Seleziona cartella_" non funziona
1. Verifica la tua connessione ad internet
2. Assicurati di aver dato all'app il permesso di accedere al tuo Google Drive dopo aver premuto il pulsante "_Log in_"
3. Chiudi e riapri l'app, riprova ad entrare nella schermata di Backup e premi nuovamente sul pulsante  

##### Il backup fallisce
1. Verifica la tua connessione ad internet
2. Assicurati di poter accedere a Google Drive con l'omonima app
3. Verifica la presenza della cartella che hai precedentemente selezionato nel tuo Google Drive  

##### Il ripristino fallisce
1. Verifica la tua connessione ad internet
2. Assicurati di poter accedere a Google Drive con l'omonima app
3. Verifica la presenza del file di backup nel tuo Google Drive (Il nome di ogni backup è "_liceo.realm_", la data di creazione del file ti consente di determinare se il backup è quello che stai cercando)  

##### Alcuni dati risultano mancanti dopo il ripristino
1. Verifica di aver effettuato il ripristino del file con la data corretta
2. Prova a ripristinare il backup nuovamente  

