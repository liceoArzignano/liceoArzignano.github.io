---
layout: page
title: Eventi
permalink: /eventi/
---

Gli eventi ti aiutano ad organizzare la tua agenda scolastica all'interno del tuo dispositivo. Sono organizzati in ordine cronologico, ed è possibile effettuare una ricerca nella lista premendo l'apposita icona a forma di lente d'ingrandimento presente nella barra in alto a destra. Nella schermata iniziale dell'app, nell'apposita scheda denominata "_Questa settimana_", viene visualizzato un breve riassunto degli eventi previsti per la prossima settimana.  

# Aggiungere un evento
Per creare un evento è necessario premere sul pulsante "+" presente nella parte bassa della schermata. Premuto questo pulsante si aprirà una pagina da compilare con le informazioni relative all'evento. È necessario inserire un nome valido per l'evento per poterlo salvare.  

# Ricerca di un evento
È possibile effetuare una ricerca di un evento dalla lista degli eventi digitando il titolo o uno dei tag associati. È possibile infatti associare ad un evento più tag al fine di consentire una rapida ricerca per argomenti. Per associare un tag è sufficiente scrivere una parola preceduta dal carattere  _#_ nelle note. Questa parola sarà riconosciuta automaticamente come tag nell'editor.  

# Gestione di un evento
Una volta salvato, l'evento comparirà nella lista, che ne mostrerà brevemente le informazioni. Toccandone uno verranno mostrate tutte le informazioni relative in modo completo. Un tocco prolungato su un evento farà comparire un menù che consente di modificare, condividere o eliminare un evento. Gli eventi vengono inoltre mostrati in notifiche il giorno precedente al loro adempimento, in una fascia oraria (mattina, pomeriggio o sera) definibile dall'utente nelle impostazioni.  